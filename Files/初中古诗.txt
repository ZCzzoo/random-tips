#《观沧海》曹操
  东临碣石，以观沧海。
  水何澹澹，山岛竦峙。
  树木丛生，百草丰茂。
  秋风萧瑟，洪波涌起。
  日月之行，若出其中；
  星汉灿烂，若出其里。
  幸甚至哉，歌以咏志。

#《次北固山下》王湾
  客路青山外，行舟绿水前。
  潮平两岸阔，风正一帆悬。
  海日生残夜，江春入旧年。
  乡书何处达？归雁洛阳边。

#《闻王昌龄左迁龙标遥有此寄》李白
  杨花落尽子规啼，闻道龙标过五溪。
  我寄愁心与明月，随君直到夜郎西。

#《天净沙・秋思》马致远
  枯藤老树昏鸦，小桥流水人家，古道西风瘦马。
  夕阳西下，断肠人在天涯。

#《峨眉山月歌》李白
  峨眉山月半轮秋，影入平羌江水流。
  夜发清溪向三峡，思君不见下渝州。

#《江南逢李龟年》杜甫
  岐王宅里寻常见，崔九堂前几度闻。
  正是江南好风景，落花时节又逢君。

#《行军九日思长安故园》岑参
  强欲登高去，无人送酒来。
  遥怜故园菊，应傍战场开。

#《夜上受降城闻笛》李益
  回乐烽前沙似雪，受降城外月如霜。
  不知何处吹芦管，一夜征人尽望乡。

#《秋词（其一）》刘禹锡
  自古逢秋悲寂寥，我言秋日胜春朝。
  晴空一鹤排云上，便引诗情到碧霄。

#《夜雨寄北》李商隐
  君问归期未有期，巴山夜雨涨秋池。
  何当共剪西窗烛，却话巴山夜雨时。

#《十一月四日风雨大作（其二）》陆游
  僵卧孤村不自哀，尚思为国戍轮台。
  夜阑卧听风吹雨，铁马冰河入梦来。

#《潼关》谭嗣同
  终古高云簇此城，秋风吹散马蹄声。
  河流大野犹嫌束，山入潼关不解平。

#《木兰诗》北朝民歌
  唧唧复唧唧，木兰当户织。
  不闻机杼声，唯闻女叹息。
  问女何所思，问女何所忆。
  女亦无所思，女亦无所忆。
  昨夜见军帖，可汗大点兵，军书十二卷，卷卷有爷名。
  阿爷无大儿，木兰无长兄，愿为市鞍马，从此替爷征。
  东市买骏马，西市买鞍鞯，南市买辔头，北市买长鞭。
  旦辞爷娘去，暮宿黄河边，不闻爷娘唤女声，但闻黄河流水鸣溅溅。
  旦辞黄河去，暮至黑山头，不闻爷娘唤女声，但闻燕山胡骑鸣啾啾。
  万里赴戎机，关山度若飞。
  朔气传金柝，寒光照铁衣。
  将军百战死，壮士十年归。
  归来见天子，天子坐明堂。
  策勋十二转，赏赐百千强。
  可汗问所欲，木兰不用尚书郎，愿驰千里足，送儿还故乡。
  爷娘闻女来，出郭相扶将；阿姊闻妹来，当户理红妆；小弟闻姊来，磨刀霍霍向猪羊。
  开我东阁门，坐我西阁床，脱我战时袍，著我旧时裳。
  当窗理云鬓，对镜帖花黄。
  出门看火伴，火伴皆惊忙：同行十二年，不知木兰是女郎。
  雄兔脚扑朔，雌兔眼迷离；双兔傍地走，安能辨我是雄雌？

#《竹里馆》王维
  独坐幽篁里，弹琴复长啸。
  深林人不知，明月来相照。

#《春夜洛城闻笛》李白
  谁家玉笛暗飞声，散入春风满洛城。
  此夜曲中闻折柳，何人不起故园情。

#《逢入京使》岑参
  故园东望路漫漫，双袖龙钟泪不干。
  马上相逢无纸笔，凭君传语报平安。

#《晚春》韩愈
  草树知春不久归，百般红紫斗芳菲。
  杨花榆荚无才思，惟解漫天作雪飞。

#《泊秦淮》杜牧
  烟笼寒水月笼沙，夜泊秦淮近酒家。
  商女不知亡国恨，隔江犹唱后庭花。

#《贾生》李商隐
  宣室求贤访逐臣，贾生才调更无伦。
  可怜夜半虚前席，不问苍生问鬼神。

#《过松源晨炊漆公店》杨万里
其一
  侧塞千山缝也无，上天下井万崎岖。
  昨朝曾过芙蓉渡，寻到溪源一线初。
其二
  山北溪声一路迎，山南溪响送人行。
  也知流向金陵去，若过金陵莫寄声。
其三
  后山勒水向东驰，却被前山勒向西。
  道是水柔无性气，急声声怒慢声悲。
其四
  日高谷底始微暄，岚翠依然透骨寒。
  说与行人忙底事？金鸡声里促银鞍。
其五
  莫言下岭便无难，赚得行人错喜欢。
  政入万山围子里，一山放出一山拦。
其六
  政是行人肠断时，子规得得向人啼。
  若能泪得居人脸，始信春愁总为伊。

#《约客》赵师秀
  黄梅时节家家雨，青草池塘处处蛙。
  有约不来过夜半，闲敲棋子落灯花。

#《登幽州台歌》陈子昂
  前不见古人，后不见来者。
  念天地之悠悠，独怆然而涕下！

#《己亥杂诗（其五）》龚自珍
   浩荡离愁白日斜，吟鞭东指即天涯  。
   落红不是无情物，化作春泥更护花  。

#《野望》王绩
  东皋薄暮望，徙倚欲何依。
  树树皆秋色，山山唯落晖。
  牧人驱犊返，猎马带禽归。
  相顾无相识，长歌怀采薇。

#《黄鹤楼》崔颢
  昔人已乘黄鹤去，此地空余黄鹤楼。
  黄鹤一去不复返，白云千载空悠悠。
  晴川历历汉阳树，芳草萋萋鹦鹉洲。
  日暮乡关何处是？烟波江上使人愁。

#《使至塞上》王维
  单车欲问边，属国过居延。
  征蓬出汉塞，归雁入胡天。
  大漠孤烟直，长河落日圆。
  萧关逢候骑，都护在燕然。

#《渡荆门送别》李白
  渡远荆门外，来从楚国游。
  山随平野尽，江入大荒流。
  月下飞天镜，云生结海楼。
  仍怜故乡水，万里送行舟。

#《钱塘湖春行》白居易
  孤山寺北贾亭西，水面初平云脚低。
  几处早莺争暖树，谁家新燕啄春泥。
  乱花渐欲迷人眼，浅草才能没马蹄。
  最爱湖东行不足，绿杨阴里白沙堤。

#《古诗十九首・庭中有奇树》
  庭中有奇树，绿叶发华滋。
  攀条折其荣，将以遗所思。
  馨香盈怀袖，路远莫致之。
  此物何足贵？但感别经时。

#《龟虽寿》曹操
  神龟虽寿，犹有竟时；
  腾蛇乘雾，终为土灰。
  老骥伏枥，志在千里；
  烈士暮年，壮心不已。
  盈缩之期，不但在天；
  养怡之福，可得永年。
  幸甚至哉，歌以咏志。

#《梁甫行》曹植
  八方各异气，千里殊风雨。
  剧哉边海民，寄身于草野。
  妻子象禽兽，行止依林阻。
  柴门何萧条，狐兔翔我宇。

#《赠从弟（其二）》刘桢
  亭亭山上松，瑟瑟谷中风。
  风声一何盛，松枝一何劲！
  冰霜正惨凄，终岁常端正。
  岂不罹凝寒？松柏有本性。

#《浣溪沙・一曲新词酒一杯》晏殊
  一曲新词酒一杯，去年天气旧亭台。
  夕阳西下几时回？无可奈何花落去，似曾相识燕归来。
  小园香径独徘徊。

#《浣溪沙・游蕲水清泉寺》苏轼
游蕲水清泉寺。寺临兰溪，溪水西流。
山下兰芽短浸溪，松间沙路净无泥，萧萧暮雨子规啼。
谁道人生无再少？门前流水尚能西！休将白发唱黄鸡。

#《如梦令・常记溪亭日暮》李清照
  常记溪亭日暮，沉醉不知归路。
  兴尽晚回舟，误入藕花深处。
  争渡，争渡，惊起一滩鸥鹭。

#《相见欢・金陵城上西楼》朱敦儒
  金陵城上西楼，倚清秋。
  万里夕阳垂地，大江流。
  中原乱，簪缨散，几时收？试倩悲风吹泪，过扬州。

#《采桑子・轻舟短棹西湖好》欧阳修
  轻舟短棹西湖好，绿水逶迤，芳草长堤，隐隐笙歌处处随。
  无风水面琉璃滑，不觉船移，微动涟漪，惊起沙禽掠岸飞。

#《赠刘景文》苏轼 
   荷尽已无擎雨盖，菊残犹有傲霜枝  。
   一年好景君须记，最是橙黄橘绿时  。

#《酬乐天扬州初逢席上见赠》刘禹锡
  巴山楚水凄凉地，二十三年弃置身。
  怀旧空吟闻笛赋，到乡翻似烂柯人。
  沉舟侧畔千帆过，病树前头万木春。
  今日听君歌一曲，暂凭杯酒长精神。

#《赤壁》?杜牧
  折戟沉沙铁未销，自将磨洗认前朝。
  东风不与周郎便，铜雀春深锁二乔。

#《过零丁洋》文天祥
  辛苦遭逢起一经，干戈寥落四周星。
  山河破碎风飘絮，身世浮沉雨打萍。
  惶恐滩头说惶恐，零丁洋里叹零丁。
  人生自古谁无死？留取丹心照汗青。

#《水调歌头・明月几时有》苏轼
  丙辰中秋，欢饮达旦，大醉，作此篇，兼怀子由。
  明月几时有？把酒问青天。
  不知天上宫阙，今夕是何年。
  我欲乘风归去，又恐琼楼玉宇，高处不胜寒。
  起舞弄清影，何似在人间。
  转朱阁，低绮户，照无眠。
  不应有恨，何事长向别时圆？人有悲欢离合，月有阴晴圆缺，此事古难全。
  但愿人长久，千里共婵娟。

#《山坡羊・潼关怀古》张养浩
  峰峦如聚，波涛如怒，山河表里潼关路。
  望西都，意踌躇。
  伤心秦汉经行处，宫阙万间都做了土。
  兴，百姓苦；亡，百姓苦。

#《饮酒（其五）》陶渊明
  结庐在人境，而无车马喧。
  问君何能尔？心远地自偏。
  采菊东篱下，悠然见南山。
  山气日夕佳，飞鸟相与还。
  此中有真意，欲辨已忘言。

#《行路难（其一）》李白
  金樽清酒斗十千，玉盘珍羞直万钱。
  停杯投箸不能食，拔剑四顾心茫然。
  欲渡黄河冰塞川，将登太行雪满山。
  闲来垂钓碧溪上，忽复乘舟梦日边。
  行路难，行路难，多歧路，今安在？长风破浪会有时，直挂云帆济沧海。

#《茅屋为秋风所破歌》杜甫
  八月秋高风怒号，卷我屋上三重茅。
  茅飞渡江洒江郊，高者挂I长林梢，下者飘转沉塘坳。
  南村群童欺我老无力，忍能对面为盗贼。
  公然抱茅入竹去，唇焦口燥呼不得，归来倚杖自叹息。
  俄顷风定云墨色，秋天漠漠向昏黑。
  布衾多年冷似铁，娇儿恶卧踏里裂。
  床头屋漏无干处，雨脚如麻未断绝。
  自经丧乱少睡眠，长夜沾湿何由彻！
  安得广厦千万间，大庇天下寒士俱欢颜！
  风雨不动安如山。
  呜呼！
  何时眼前突兀见此屋，吾庐独破受冻死亦足！

#《白雪歌送武判官归京》岑参
  北风卷地白草折，胡天八月即飞雪。
  忽如一夜春风来，千树万树梨花开。
  散入珠帘湿罗幕，狐裘不暖锦衾薄。
  将军角弓不得控，都护铁衣冷难着。
  瀚海阑干百丈冰，愁云惨淡万里凝。
  中军置酒饮归客，胡琴琵琶与羌笛。
  纷纷暮雪下辕门，风掣红旗冻不翻。
  轮台东门送君去，去时雪满天山路。
  山回路转不见君，雪上空留马行处。

#《己亥杂诗》龚自珍
   浩荡离愁白日斜，吟鞭东指即天涯  。
   落红不是无情物，化作春泥更护花  。

#《关雎》诗经
  关关雎鸠，在河之洲。
  窈窕淑女，君子好逑。
  参差荇菜，左右流之。
  窈窕淑女，寤寐求之。
  求之不得，寤寐思服。
  悠哉悠哉，辗转反侧。
  参差荇菜，左右采之。
  窈窕淑女，琴瑟友之。
  参差荇菜，左右d之。
  窈窕淑女，钟鼓乐之。

#《蒹葭》诗经
  蒹葭苍苍，白露为霜。
  所谓伊人，在水一方。
  溯洄从之，道阻且长。
  溯游从之，宛在水中央。
  蒹葭萋萋，白露未。
  所谓伊人，在水之湄。
  溯洄从之，道阻且跻。
  溯游从之，宛在水中坻。
  蒹葭采采，白露未已。
  所谓伊人，在水之濉
  溯洄从之，道阻且右。
  溯游从之，宛在水中b。

#《送杜少府之任蜀州》王勃
  城阙辅三秦，风烟望五津。
  与君离别意，同是宦游人。
  海内存知己，天涯若比邻。
  无为在歧路，儿女共沾巾。

#《望洞庭湖赠张丞相》孟浩然
  八月湖水平，涵虚混太清。
  气蒸云梦泽，波撼岳阳城。
  欲济无舟楫，端居耻圣明。
  坐观垂钓者，徒有羡鱼情。

#《题破山寺后禅院》常建
  清晨入古寺，初日照高林。
  曲径通幽处，禅房花木深。
  山光悦鸟性，潭影空人心。
  万籁此都寂，但余钟磬音。

#《送友人》李白
  青山横北郭，白水绕东城。
  此地一为别，孤蓬万里征。
  浮云游子意，落日故人情。
  挥手自兹去，萧萧班马鸣。

#《卜算子・黄州定慧院寓居作》苏轼
缺月挂疏桐，漏断人初静。时见幽人独往来，缥缈孤鸿影。
惊起却回头，有恨无人省。拣尽寒枝不肯栖，寂寞沙洲冷。

#《卜算子・咏梅》陆游
  驿外断桥边，寂寞开无主。
  已是黄昏独自愁，更着风和雨。
  无意苦争春，一任群芳妒。
  零落成泥碾作尘，只有香如故。

#《送元二使安西》王维
   渭城朝雨徘岢荆客舍青青柳色新。 
   劝君更尽一杯酒，西出阳关无故人。

#《登幽州台歌》陈子昂
  前不见古人，后不见来者。
  念天地之悠悠，独怆然而涕下！

#《沁园春・雪》毛泽东
  北国风光，千里冰封，万里雪飘。
  望长城内外，惟余莽莽；大河上下，顿失滔滔。
  山舞银蛇，原驰蜡象，欲与天公试比高。
  须晴日，看红装素裹，分外妖娆。
  江山如此多娇，引无数英雄竞折腰。
  惜秦皇汉武，略输文采；唐宗宋祖，稍逊风骚。
  一代天骄，成吉思汗，只识弯弓射大雕。
  俱往矣，数风流人物，还看今朝。

#《行路难（其一）》李白
  金樽清酒斗十千，玉盘珍羞直万钱。
  停杯投箸不能食，拔剑四顾心茫然。
  欲渡黄河冰塞川，将登太行雪满山。
  闲来垂钓碧溪上，忽复乘舟梦日边。
  行路难，行路难，多歧路，今安在？长风破浪会有时，直挂云帆济沧海。

#《酬乐天扬州初逢席上见赠》刘禹锡
  巴山楚水凄凉地，二十三年弃置身。
  怀旧空吟闻笛赋，到乡翻似烂柯人。
  沉舟侧畔千帆过，病树前头万木春。
  今日听君歌一曲，暂凭杯酒长精神。

#《月夜忆舍弟》杜甫
  戍鼓断人行，边秋一雁声。
  露从今夜白，月是故乡明。
  有弟皆分散，无家问死生。
  寄书长不达，况乃未休兵。

#《长沙过贾谊宅》刘长卿
  三年谪宦此栖迟，万古惟留楚客悲。
  秋草独寻人去后，寒林空见日斜时。
  汉文有道恩犹薄，湘水无情吊岂知。
  寂寂江山摇落处，怜君何事到天涯。

#《左迁至蓝关示侄孙湘》韩愈
  一封朝奏九重天，夕贬潮州路八千。
  欲为圣明除弊事，肯将衰朽惜残年！
  云横秦岭家何在？雪拥蓝关马不前。
  知汝远来应有意，好收吾骨瘴江边。

#《商山早行》温庭筠
  晨起动征铎，客行悲故乡。
  鸡声茅店月，人迹板桥霜。
  槲叶落山路，枳花明驿墙。
  因思杜陵梦，凫雁满回塘。

#《咸阳城东楼》许浑
  一上高城万里愁，蒹葭杨柳似汀洲。
  溪云初起日沉阁，山雨欲来风满楼。
  鸟下绿芜秦苑夕，蝉鸣黄叶汉宫秋。
  行人莫问当年事，故国东来渭水流。

#《无题》李商隐
  相见时难别亦难，东风无力百花残。
  春蚕到死丝方尽，蜡炬成灰泪始干。
  晓镜但愁云鬓改，夜吟应觉月光寒。
  蓬山此去无多路，青鸟殷勤为探看。

#《行香子・树绕村庄》秦观
  树绕村庄，水满陂塘。
  倚东风，豪兴徜徉。
  小园几许，收尽春光。
  有桃花红，李花白，菜花黄。
  远远围墙，隐隐茅堂。
  r青旗，流水桥旁。
  偶然乘兴，步过东冈。
  正莺儿啼，燕儿舞，蝶儿忙。

#《渔家傲・秋思》范仲淹
  塞下秋来风景异，衡阳雁去无留意。
  四面边声连角起，千嶂里，长烟落日孤城闭。
  浊酒一杯家万里，燕然未勒归无计。
  羌管悠悠霜满地，人不寐，将军白发征夫泪。

#《江城子・密州出猎》苏轼
  老夫聊发少年狂，左牵黄，右擎苍，锦帽貂裘，千骑卷平冈。
  为报倾城随太守，亲射虎，看孙郎。
  酒酣胸胆尚开张。
  鬓微霜，又何妨！
  持节云中，何日遣冯唐？会挽雕弓如满月，西北望，射天狼。

#《武陵春・春晚》李清照
  风住尘香花已尽，日晚倦梳头。物是人非事事休，欲语泪先流。
  闻说双溪春尚好，也拟泛轻舟。只恐双溪舴艋舟，载不动许多愁。

#《破阵子・为陈同甫赋壮词以寄之》辛弃疾
  醉里挑灯看剑，梦回吹角连营。
  八百里分麾下炙，五十弦翻塞外声，沙场秋点兵。
  马作的卢飞快，弓如霹雳弦惊。
  了却君王天下事，赢得生前身后名。
  可怜白发生！

#《满江红・小住京华》秋瑾
  小住京华，早又是中秋佳节。
  为篱下黄花开遍，秋容如拭。
  四面歌残终破楚，八年风味徒思浙。
  苦将侬强派作蛾眉，殊未屑！
  身不得，男儿列，心却比，男儿烈。
  算平生肝胆，因人常热。
  俗子胸襟谁识我？英雄末路当磨折。
  莽红尘何处觅知音？青衫湿！

#《定风波・莫听穿林打叶声》苏轼
  三月七日，沙湖道中遇雨。
  雨具先去，同行皆狼狈，余独不觉。
  已而遂晴，故作此词。
  莫听穿林打叶声，何妨吟啸且徐行。
  竹杖芒鞋轻胜马，谁怕？一蓑烟雨任平生。
  料峭春风吹酒醒，微冷，山头斜照却相迎。
  回首向来萧瑟处，归去，也无风雨也无晴。

#《临江仙・夜登小阁忆洛中旧游》陈与义 
  忆昔午桥桥上饮，坐中多是豪英。
  长沟流月去无声。
  杏花疏影里，吹笛到天明。
  二十余年如一梦，此身虽在堪惊。
  闲登小阁看新晴。
  古今多少事，渔唱起三更。

#《太常引・建康中秋夜为吕叔潜赋》辛弃疾
  一轮秋影转金波，飞镜又重磨。
  把酒问娥：?被白发、欺人奈何？乘风好去，长空万里，直下看山河。
  斫去桂婆娑，人道是，清光更多。

#《浣溪沙・身向云山那畔行》纳兰性德
  身向云山那畔行，北风吹断马嘶声，深秋远塞若为情！一抹晚烟荒戍垒，
  半竿斜日旧关城。古今幽恨几时平！

#《南乡子・登京口北固亭有怀》辛弃疾
  何处望神州？满眼风光北固楼。
  千古兴亡多少事？悠悠。
  不尽长江滚滚流。
  年少万兜鍪，坐断东南战未休。
  天下英雄谁敌手？曹刘。
  生子当如孙仲谋。

#《十五从军征》汉乐府
  十五从军征，八十始得归。
  道逢乡里人：?家中有阿谁？
  遥看是君家，松柏冢累累。
  兔从狗窦入，雉从梁上飞。
  中庭生旅谷，井上生旅葵。
  舂谷持作饭，采葵持作羹。
  羹饭一时熟，不知饴阿谁。
  出门东向看，泪落沾我衣。

#《南安军》文天祥
  梅花南北路，风雨湿征衣。
  出岭同谁出？归乡如此归！
  山河千古在，城郭一时非。
  饿死真吾志，梦中行采薇。

#《别云间》夏完淳
   别云间
   明・夏完淳  
  三年羁旅客，今日又南冠。
  无限山河泪，谁言天地宽。
  已知泉路近，欲别故乡难。
  毅魄归来日，灵旗空际看。

#《山坡羊・骊山怀古》张养浩
  骊山四顾，阿房一炬，当时奢侈今何处？只见草萧疏，水萦纡。
  至今遗恨迷烟树。
  列国周齐秦汉楚。
  赢，都变做了土；输，都变做了土。

#《朝天子・咏喇叭》王磐 
  喇叭，唢呐，曲儿小腔儿大。
  官船来往乱如麻，全仗你抬声价。
  军听了军愁，民听了民怕。
  哪里去辨甚么真共假？眼见的吹翻了这家，吹伤了那家，只吹的水尽鹅飞罢！
